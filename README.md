Si dispone di una flotta di droni incaricati di effettuare consegne in una specifica area geografica. Questi droni sono veicoli autonomi di base, il cui compito principale è 
decollare da un punto di partenza e volare in linea retta verso la destinazione assegnata, mantenendo una velocità e un’altitudine costanti. Non sono dotati di capacità avanzate, 
come regolare la velocità, cambiare direzione durante il volo o rilevare ostacoli tramite sensori; le loro uniche abilità sono la misurazione della propria posizione e la 
comunicazione con gli altri droni tramite una connessione wireless. L’obiettivo del progetto è stato quello di sviluppare un sistema distribuito e flessibile che sfrutti la capacità
di comunicazione dei droni per consentire loro di decidere in modo autonomo chi deve decollare e quando, evitando così collisioni, senza fare affidamento su un sistema centralizzato.
Oltre alla prevenzione delle collisioni, il sistema affronta altre sfide, come evitare situazioni di deadlock e starvation, e minimizzare i tempi di attesa per le consegne.
